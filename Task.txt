Želimo izdelati enostavno aplikacijo za pomoč uporabnikom. Aplikacija ima
dva tipa odjemalcev, eden je namenjen uporabnikom in teče na mobilnih
napravah, drugi je namenjen operaterjem in teče v spletnem brskalniku.
V mobilni aplikaciji lahko uporabnik izbere eno od "sob": tehnika, storitve in
pogovor. V izbrani sobi ima možnost napisati vprašanje oz. sporočilo ter
počakati na odgovor operaterja.
V aplikacijo v spletnem brskalniku se je potrebno prijaviti. Po prijavi operater
vidi čakajoče in prevzete pogovore, prevzame lahko samo čakajoče
pogovore. Operaterjev je več. Ob prevzemu se mu izpiše, kateri uporabnik je
začel pogovor, iz katere sobe ga je poslal ter sporočilo, ki ga je uporabnik
napisal. Operater ima nato možnost uporabniku odgovoriti.
Tvoja naloga je napisati REST API (brez spletnega ali mobilnega klienta), ki
bo imel vse endpoint-e, ki jih klienti/aplikacija potrebujejo. Za izdelavo REST
strežnika prednostno uporabi ogrodje Quarkus. Alternativno lahko uporabiš
tudi NestJS ali Fastify. Avtentikacija naj bo HTTP Basic, za shranjevanje
podatkov uporabi kakršno koli bazo: PostgreSQL, MySQL, MongoDB,.... Lahko
predvidevaš, da so uporabniki že v bazi in ni potrebo pisati logike za
registracijo novih uporabnikov.
Končni izdelek naj bo delujoč REST strežnik, katerega bomo lahko pognali ter
testirali, deljen naj bo pa v Github repozitoriju. Ocenjuje se izdelek kot celoto
zato ne pozabi na navodila za namestitev. Uporaba AI orodij je dovoljena.